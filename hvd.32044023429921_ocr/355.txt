
Praesidio, iuvenes animis ac viribus acres
~ Assumpsit secum, lataeque vagatus in omnes
Illius regionis agros, sed et oppida quaeque,
Cuncta simul ﬂammis, spoliis ac cede feroci
Miscuerat, cupiens animos quos sepe rebelles
Expertus fuerat, tali prosternere clade.
llaec lugubris hiems illi funestaque genti
Cum tandem ﬁnita foret, vernalis ct aura
Iucundum spirans ornaret ﬁoribus arva,
Publicus in Padarbrunnon conventus habetur.
Quo rex insignis sollempni more peracto,
In pagum quendam, voeitat δ quem barbara lingua
Berdango, celeri studuit se tramite ferre.
Tunc ibi compererat Widokindum iam memoratum
Abbonemque simul, qui de maioribus eius
Gentis erant, memores scelerum latitare suorum
Finibus in patriis, quos sepserat ad borealem
Albia lata plagam iuxta conﬁnia terrae
Danorum, primo mittens de civibus ipsis
Legatos, ortatur eos, quo ﬂectere tandem
Colla sibi, ﬁdeique suae se credere vellent,
Commissi veniam, necnon et praemia spondens.
Conscia sed magni dubitarunt corda reatus
IIis de promissis, donec ﬁrmata salutis
Spes est obsidibus missis quos expeticrunt.
Quos ut Amulwinus quidam vernaculus aulae
Ipsius adduxit, properarunt protinus ambo
Ad regem, iam tunc fuerat qui forte reversus
Ad villam propriam que dicitur Attiniacus.
Ilic idem proceres sacri laptismatis unda
Perfusi, tandem regi mansere ﬁdeles,
Ipsaque gens aliquot requieverat inde per annos.
Inierea quidam coniuravere maligni,
Ut dirum facinus scelerato corde patrarent,
Vel ferro regem, vel qualibet arte necando.
Criminis incentor Ilardradus tunc comes huius
Extiterat, sed ut indicio delata ﬁdeli
Factio seva fuit, statim sedata quievit,
Ingens valde foret licet et nimis acriter orta.
Auctores eius privari lumine quosdam,
Exilio reliquos dampnari iusserat ipse
Rex summe prudens, cuius clementia nulli
Reddiderat dignam tanto pro crimine poenam.
Anno 786. Indict. 8.
Magni decreto Caroli sacrique senatus
Missus in occiduas exercitus exiit horas,
Subdere Brettones, gentem tunc forte rebellem.
Insula cuius erat fecunda Britannia dudum
Patria; namque illic habitabat tempore multo,
Cumque novas Angli sedes sibi quaerere vellent,
Saxonesque simul hanc invasere feroces,
ί Expulsi statim veteres cessere coloni :
Maxima pars quorum fugiens mare transiit, atque
Callia qua ﬁnes habet extremos, ibi tandem
Fluctibus oceani que proxima viderat arva
τι Vox olitissa, secunda manu in .line versus ad-
dita.
