Α

’ω ANNAL. DE GESTIS Β. CAROLI HAGNI LIBRI γ. - Vl'I‘A CAROLI. — LIB. IV.
Muneribus tamen Augustum veneratur opimis,
Transmittens etiam quoddam mirabile donum
Denique tunc, inter tentoria qualibet arte
Facta dedit maius cunctis et pulcrius unum.
Fama solet veterum quicquam si dicere verum ,
Mirandum, collecta forent ubi carbasa tanta,
Autquibus orta seges lini tam fertilis agris,
Materies operi quae posset idonea tanto
Aﬂ’ore : non hominum tantam nisi milia molem
Erigerent. Spacium campi concluserat amplum
Testilis excelsis paries herendo columnis,
Nec summi culmen tecti superare volatu
Viribus impulsae magnis potuere sagittae.
Intus erant multi generis habitacula pulchra,
Quilibet egrediens ut non haec esse putaret
Vela movenda loco, sed moenia nobilis aulae.
Interea Northmannorum dux, Alfdeni dictus,
Augusto magna sese comitante caterva
Subdidit, atque ﬁdem studuit ﬁrmare perennem.
Anno 808. Iudict. 15.
Sunt Sciavi quidam Lini cognomine dicti;
llos contra, genitore suo mittente, profectus
Iunior est Carolus, cnius non Albia lata
Praepediebat iter, sed Francorum legiones,
Fluminis eiusdem traiecto gurgite, laetis
Auspiciis usus, memoratos duxit in hostes,
Signaque gaudenti retulit victricia patri.
Anno 809. Indict. 1.
Undique praesentis pax laetiﬁcaverat anni
Cunctos imperii ﬁnes, sed tristia quaedam
Multis contigerant terris : nam sevior omni
Hoste nefanda lues pecudum genus omne peremit.
Nam cum pastores agerent armenta gregesque
Mane foras laetos in prata virentia, sero
Aegra domum rediit vix pars paucissima, dirae
Signa gerens pestis macie mortisque propinquae.
At maior numerus campi per plana iacebat,
Qua dulces animas virides eillavit ad herbas.
Iamque cadaveribus foetebad‘t pascua stratis ,
Extractis etiam, praesepia quaeque labore
Purgari multo poterant, tum qui moriturum
Cernentes animal magis id prosternere ferro
Eligerent, statim stillans e vulnere tabo
Prodiderat toto concretum corpore virus.
Noricus ista sinus fertur specialiter esse
Perpessus cum vicinis regionibus illi.
Praeterea steriles hoc factae tempore vites,
lmpenso sibimet nulla mercede labori
Respondent, spes est avidi frustrata coloni,
Dum vineta carere suo pubentia foetu
Conspicit, et vane silvescit inutilis arbor,
Palmite diffuso nullas dum pampinus uvas
Contegit, et fructu vacua stat vinea lata.
Panibus in multis regni sic omine tristi
Bachica non solito perierunt pocula damno.
Tempore nimirum tanto licet ante , per orbem,
Augusto, luctum, terris abeunte, futurum
lam ostendebat casus tristissimus istc.
