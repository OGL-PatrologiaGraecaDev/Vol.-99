
709
Anno 79.5. Indict. Ι.
Dira venenifere conatus semina sectae.
Quae Felix infelici male sparserat ausu,
Vellere de sacro Domini radicitus agro,
ρ Catholicus princeps, synodum celebrare vocatos
Undique pontifices iam dictam fecit ad aulam.
Nec non affuerat Stephanus cum Theophilacto:
Nam fuit antistes sedis legatus uterque
Romane, quos papa sacer mittens Adrianus,
Rite suam servare vicem mandaverat illic.
Tunc igitur cuncti cum decreto generali
llanc condemnarunt haeresim, scriptusque libellus
Est illamcontra, quem confirmaverat ille
Pontificum coetus, simul et subscripserat omnis.
Annis praeterea synodum non pluribus ante
Constantinopoli celebrari fecit in urbe
Grecorum princeps, qui Constantinus habebat
Nomen, et eiusdem genetrix Hercna vocata,
Et condixerunt, ut septima seu generalis
Appellaretur; sed eam non nomine tali
Dignam concilium pariter cognoverat istud,
thue supervacuam spernendam censuit iste.
Tunc ibi regalis Fastrada migraverat uxor
llac ex luce, diem tandem sortita supremum.
Cuius in Albani speciosa martyris aede,
Iuncta Mogontiacae fulget quae moenibus urbis,
Cum magno fecit sepeliri corpus honore.
Atque dehinc Carolus cunctis hoc ordine gestis,
Foedifragis rursum Saxonibus intulit arma.
Ac geminis exercitibus decreverat ipsos.
lustructis terrore simul ferroque domare,
Ut cito gens bellis succumberet una duobus,
Ex quibus haud unum paenitus sufferre valeret.
Regis ab australi properabant agmina parte,
Saxonum miseras late vastantia terras;
Filius ipsius Carolus traiecerat undas
Rheni, quem comitabatur delecta iuventus,
lnvadens ex occidua regione rebelles.
Quos statim terror merito pervaserat ingens:
Et magni quamvis campi per plana Sinothfeld
Collecti; pugnaque forent certare parati,
Hoc animi cecidere metu, nec spes erat illis
Ulla resistendi Francis, quos tot populorum
Agminibus fultos vinci non posse videbant.
Protinus omisso sese certamine belli .
Subiciunt regi, iuramentis quoque firmant
Obsidibusque datis haec foedera deditionis.
ipse regressus Aquisgrani -— sic regia sedes
inclita nomen habet, nec non vocitatur Aquensis —
illic more suo celebravit tempora sancta,
In quibus est unita Deo substantia nostra,
Horaque redemptoris mundum reparaverat omnem. ’
Anno 795. Indici. 2.
Cum nimium suspecta foret gens facta rebellis
Saxonum totiens, crebro quoque foedere rupto
Sub iustaregis ditione quiescere nolens,
Haud ullum respirandi dare censuit illi
Plures in variis sacras regionibus aedes,
