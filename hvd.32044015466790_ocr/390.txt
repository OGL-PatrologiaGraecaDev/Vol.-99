
725 ANNAL. ΒΕ· GESTIS Β. CAROLI MAGNI LIBRI γ. '— ΥΠΛ CAROLI. — LII}. ν. 79.6
Ob hoc per Carolum clemens Deus est operatus,
Id quod'tunc aliter non potuit fieri.
Usus enim gemina, Saxonum saxea corda,
Arte, suadebat subdere se Domino,
Nunc terrens bello, nunc donis alliciendo,
Illic magnanimus, hic quoque munificus.
Nec prius abstiterat, Saxonia quam simul omnis
idola proiciens facta fidelis erat.
Quas igitur grates illi modo possumus omnes,
Vel quas quisque suo solvere pro modulo ?
Si qua meam scripturarum scintillula mentem
Artis, et illustrat si qua scientiola,
Nonne dabit iuste Carolo praeconia laudum
Per quem nancisci tale bonum merui τ
Nostri non solum ﬁdei documenta parentes,
Sed penitus cunctos nescieram apices ;
Per Carolum nuper nobis est huius honestas,
Ac pariter vitae spes data perpetuae.
Ergo tibi-primum dignas nos dicere laudes
Da Deus, omnimodi fons ct origo boni ;
Muneris inde tui quamcumque retexere partem
Nos in eo, nostri dux animi, tribue,
Quem pie Christe tuo multorum more saluti
Prospicieus, talem praestiteras fieri.
Nam nostrae miserans naturae conditionem,
Serpentis. postquam fraus vitiavit eam ,
Coutuleras hominum generi solacia crebra
Per claros homines atque tibi placitos,
Eﬂiciens fortes, per quos fragiles regerentur
Doctus, qui reliquos instruerent stolidos.
Ut lux illorum tenebras depelleret horum,
Errantes revocans, restituensque viae,
Stantes ut erigerent lapsos, miserisque piorum
Virtus exemplo esset et auxilio.
Et tales semper dederas ab origine mundi,
Apti salvandis qui fuerant aliis.
Inprimis patriarcharum sacer ordo, deinde
Legifer, et vatum missus adhoc chorus est.
Nec non in variis imitabile gentibus olim
Exemplar iusti, te quoque teste, dabant.
Sed quis per servos servis te consuluisse
Miretur; donum sit licet eximium?
Cum per te mundi dominus plus egeris, immo
Sis passus minimis maxima pro famulis.
Pro quibus iniustis iustus, pro sontibus insons,
In mortem propriam tratlideras animam.
Tanta redemptor erat nostrae tibi cura salutis.
Perdita ne ﬁeret prorsus imago tui.
Unde tibi laudes modulentur cuncta creata,
Atque genu ﬂectant inferus, arva, poli.
Nam neque dum complevit opus, tua gratia, tau-
· [tum,
Cessavit, sine qua deperit omnis homo;
Sed post haec eadem lucrandis omnibus extat
Cura per electos gentibus exhibita.
Oris apostolici terram sonus ivit in omnem,
Verba per extremas intonuere plagas,
ι Ex Einhardi Vita Caroli, cap. 2.
